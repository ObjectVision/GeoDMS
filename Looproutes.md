Met een [dijkstra functie](Dijkstra_functions "wikilink") kan voor
iedere herkomstlocatie de reisweerstand (afstand, reistijd, ook wel
[Impedance](Impedance "wikilink") genoemd) hier naar de
dichtstbijzijnde bestemmingslocatie worden berekend.

Gebruikmakend van deze analyse, kan per wegsegment worden geteld in
hoeveel van deze routes het segment voorkomt. Zo ontstaat een beeld van
de (belangrijkste) routes. Onderstaande figuur geeft een beeld van de
(loop)routes van woningen naar scholen. Indien uit bijvoorbeeld de
leerlingenadministratie van een gemeente bekend is naar welke scholen
deze leerlingen feitelijk gaan, kunnen ook de (loop)routes naar de
feitelijk gekozen scholen in beeld gebracht worden.

[<File:Routes.png>](File:Routes.png "wikilink")

*figuur 1, looproutes van woningen naar scholen*

In het voorbeeld zijn de wegsegmenten ingekleurd en met een bepaalde
dikte weergegeven. Naarmate het segment donkerder en breder wordt
weergegeven, betekent dit dat het segment door meer kinderen belopen
wordt.

Analyses van looproutes zijn van belang voor bijvoorbeeld:

-   het prioriteren van verkeersveiligheidsmaatregelen. Voor scholieren
    kan zo een goed beeld gegeven van de belangrijkste wegsegmenten.
    Deze informatie, zeker ook in relatie met meldingen van de politie
    over ongevallen, kan een belangrijke bron zijn voor het prioriteren
    van maatregelen om de verkeersveiligheid te bevorderen.
-   het prioriteren van maatregelen om de openbare ruimte beter
    toegankelijk te maken.